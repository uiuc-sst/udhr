human_rights_un_swe_adam_64kb_0001	Förenta Nationernas generalförsamling antog och kungjorde den 10 december 1948 en allmän förklaring om de mänskliga rättigheterna.
human_rights_un_swe_adam_64kb_0002	Förklaringen antogs med 48 ja-röster.
human_rights_un_swe_adam_64kb_0003	Inget land röstade emot.
human_rights_un_swe_adam_64kb_0004	Åtta länder avstod.
human_rights_un_swe_adam_64kb_0005	Omedelbart efter denna historiska händelse uppmanade generalförsamlingen alla medlemsstater att offentliggöra förklaringens text och att "göra den spridd, känd, läst och förstådd framför allt i skolor och andra undervisningsinstitutioner utan hänsyn till olika länders eller regioners politiska förhållanden".
human_rights_un_swe_adam_64kb_0006	Förklaringens officiella text finns tillgänglig på FN:s sex officiella språk: arabiska, engelska, franska, kinesiska, ryska och spanska.
human_rights_un_swe_adam_64kb_0007	Vidare har en rad enskilda medlemsländer hörsammat generalförsamlingens uppmaning och översatt förklaringen.
human_rights_un_swe_adam_64kb_0008	Den svenska översättningen påföljande sidor har godkänts av svenska regeringen.
human_rights_un_swe_adam_64kb_0009	Vid hänvändelse till FN:s nordiska informationskontor i Köpenhamn kan gratis-exemplar beställas av förklaringen på FN:s sex språk, svenska och övriga nordiska språk samt ett begränsat antal andra språk.
human_rights_un_swe_adam_64kb_0010	ALLMÄN FÖRKLARING OM DE MÄNSKLIGA RÄTTIGHETERNA
human_rights_un_swe_adam_64kb_0011	INLEDNING
human_rights_un_swe_adam_64kb_0012	Enär erkännandet av det inneboende värdet hos alla medlemmar av människosläktet och av deras lika och oförytterliga rättigheter är grundvalen för frihet, rättvisa och fred i världen,enär ringaktning och förakt för de mänskliga rättigheterna lett till barbariska gärningar, som upprört mänsklighetens samvete, och enär skapandet av en värld, där människorna åtnjuta yttrandefrihet, trosfrihet samt frihet från fruktan och nöd, kungjorts som folkens högsta strävan,enär det är väsentligt för att icke människan skall tvingas att som en sista utväg tillgripa uppror mot tyranni och förtryck, att de mänskliga rättigheterna skyddas genom lagens överhöghet,enär det är väsentligt att främja utvecklandet av vänskapliga förbindelser mellan nationerna,enär Förenta Nationernas folk i stadgan ånyo uttryckt sin tro på de grundläggande mänskliga rättigheterna, den enskilda människans värdighet och värde samt männens och kvinnornas lika rättigheter, ävensom beslutat främja socialt framåtskridande och bättre levnadsvillkor under större frihet,enär medlemsstaterna åtagit sig att i samverkan med Förenta Nationerna säkerställa allmän och effektiv respekt för de mänskliga rättigheterna och de grundläggande friheterna,enär en gemensam uppfattning av dessa fri- och rättigheters innebörd är av största betydelse för uppfyllandet av detta åtagande,kungör
human_rights_un_swe_adam_64kb_0013	GENERALFÖRSAMLINGENdenna ALLMÄNNA FÖRKLARING OM DE MÄNSKLIGA RÄTTIGHETERNA såsom en gemensam riktlinje för alla folk och alla nationer, på det att varje individ och varje samhällsorgan må med denna förklaring i åtanke ständigt sträva efter att genom undervisning och uppfostran befordra respekten för dessa fri- och rättigheter samt genom framstegsfrämjande inhemska och internationella åtgärder säkerställa deras allmänna och verksamma erkännande och tilllämpning såväl bland folken i medlemsstaterna som bland folken i områden under deras överhöghet.
human_rights_un_swe_adam_64kb_0014	Artikel 1.
human_rights_un_swe_adam_64kb_0015	Alla människor äro födda fria och lika i värde och rättigheter.
human_rights_un_swe_adam_64kb_0016	De äro utrustade med förnuft och samvete och böra handla gentemot varandra i en anda av broderskap.
human_rights_un_swe_adam_64kb_0017	Artikel 2.
human_rights_un_swe_adam_64kb_0018	Envar är berättigad till alla de fri- och rättigheter, som uttalas i denna förklaring, utan åtskillnad av något slag, såsom ras, hudfärg, kön, språk, religion, politisk eller annan uppfattning, nationellt eller socialt ursprung, egendom, börd eller ställning i övrigt.
human_rights_un_swe_adam_64kb_0019	Ingen åtskillnad må vidare göras på grund av den politiska, juridiska eller internationella ställning, som intages av det land eller område, till vilket en person hör, vare sig detta land eller område är oberoende, står under förvaltarskap, är icke-självstyrande eller är underkastat någon annan begränsning av sin suveränitet.
human_rights_un_swe_adam_64kb_0020	Artikel 3.
human_rights_un_swe_adam_64kb_0021	Envar har rätt till liv, frihet och personlig säkerhet.
human_rights_un_swe_adam_64kb_0022	Artikel 4.
human_rights_un_swe_adam_64kb_0023	Ingen må hållas i slaveri eller träldom;
human_rights_un_swe_adam_64kb_0024	slaveri och slavhandel i alla dess former äro förbjudna.
human_rights_un_swe_adam_64kb_0025	Artikel 5.
human_rights_un_swe_adam_64kb_0026	Ingen må utsättas för tortyr eller grym, omänsklig eller förnedrande behandling eller bestraffning.
human_rights_un_swe_adam_64kb_0027	Artikel 6.
human_rights_un_swe_adam_64kb_0028	Envar har rätt att allestädes erkännas som person i lagens mening.
human_rights_un_swe_adam_64kb_0029	Artikel 7.
human_rights_un_swe_adam_64kb_0030	Alla äro lika inför lagen och äro utan åtskillnad berättigade till lika skydd från lagens sida.
human_rights_un_swe_adam_64kb_0031	Alla äro berättigade till lika skydd mot varje åtskillnad i strid med denna förklaring och mot varje framkallande av sådan åtskillnad.
human_rights_un_swe_adam_64kb_0032	Artikel 8.
human_rights_un_swe_adam_64kb_0033	Envar har rätt till verksam hjälp från sitt lands behöriga domstolar mot handlingar, som kränka de grundläggande rättigheter, vilka tillkomma honom genom lag eller författning.
human_rights_un_swe_adam_64kb_0034	Artikel 9.
human_rights_un_swe_adam_64kb_0035	Ingen må godtyckligt anhållas, fängslas eller landsförvisas.
human_rights_un_swe_adam_64kb_0036	Artikel 10.
human_rights_un_swe_adam_64kb_0037	Envar är under full likställdhet berättigad till rättvis och offentlig rannsakning inför oavhängig och opartisk domstol vid fastställandet av såväl hans rättigheter och skyldigheter som varje anklagelse mot honom för brott.
human_rights_un_swe_adam_64kb_0038	Artikel 11.
human_rights_un_swe_adam_64kb_0039	Envar, som blivit anklagad för straffbar gärning, har rätt att betraktas som oskyldig, till dess hans skuld blivit lagligen fastställd vid offentlig rättegång, under vilken han åtnjutit alla för sitt försvar nödiga garantier.
human_rights_un_swe_adam_64kb_0040	Ingen må dömas för handling eller underlåtenhet, som vid tidpunkten för dess begående icke var straffbar enligt inhemsk eller internationell rätt.
human_rights_un_swe_adam_64kb_0041	Ej heller må högre straff utmätas än vad som var tillämpligt vid tidpunkten för den straffbara gärningens begående.
human_rights_un_swe_adam_64kb_0042	Artikel 12.
human_rights_un_swe_adam_64kb_0043	Ingen må utsättas för godtyckliga ingripanden i fråga om privatliv, familj, hem eller korrespondens, ej heller angrepp på heder och anseende.
human_rights_un_swe_adam_64kb_0044	Envar har rätt till lagens skydd mot sådana ingripanden eller angrepp.
human_rights_un_swe_adam_64kb_0045	Artikel 13.
human_rights_un_swe_adam_64kb_0046	Envar har rätt att inom varje stats gränser fritt förflytta sig och välja sin vistelseort.
human_rights_un_swe_adam_64kb_0047	Envar har rätt att lämna varje land, inbegripet sitt eget, och att återvända till sitt eget land.
human_rights_un_swe_adam_64kb_0048	Artikel 14.
human_rights_un_swe_adam_64kb_0049	Envar har rätt att i andra länder söka och åtnjuta fristad från förföljelse.
human_rights_un_swe_adam_64kb_0050	Denna rätt må icke åberopas vid laga åtgärder, reellt grundade på icke-politiska brott eller på handlingar, som strida mot Förenta Nationernas ändamål och grundsatser.
human_rights_un_swe_adam_64kb_0051	Artikel 15.
human_rights_un_swe_adam_64kb_0052	Envar har rätt till en nationalitet.
human_rights_un_swe_adam_64kb_0053	Ingen må godtyckligt berövas sin nationalitet eller förmenas rätten att ändra nationalitet.
human_rights_un_swe_adam_64kb_0054	Artikel 16.
human_rights_un_swe_adam_64kb_0055	Fullvuxna män och kvinnor har rätt att utan någon inskränkning på grund av sin ras, nationalitet eller religion ingå äktenskap och bilda familj.
human_rights_un_swe_adam_64kb_0056	De äga lika rättigheter vid giftermål, under äktenskap och vid äktenskaps upplösning.
human_rights_un_swe_adam_64kb_0057	Äktenskap må ingås endast med de blivande makarnas fria och fullständiga samtycke.
human_rights_un_swe_adam_64kb_0058	Familjen är den naturliga och grundläggande enheten i samhället och äger rätt till skydd från samhället och staten.
human_rights_un_swe_adam_64kb_0059	Artikel 17.
human_rights_un_swe_adam_64kb_0060	Envar har rätt att äga egendom såväl ensam som i förening med andra.
human_rights_un_swe_adam_64kb_0061	Ingen må godtyckligt berövas sin egendom.
human_rights_un_swe_adam_64kb_0062	Artikel 18.
human_rights_un_swe_adam_64kb_0063	Envar har rätt till tankefrihet, samvetsfrihet och religionsfrihet.
human_rights_un_swe_adam_64kb_0064	Denna rätt innefattar frihet att byta religion eller tro och att ensam eller i gemenskap med andra offentligt eller enskilt utöva sin religion eller tro genom undervisning, andaktsövningar, gudstjänst och iakttagande av religiösa sedvänjor.
human_rights_un_swe_adam_64kb_0065	Artikel 19.
human_rights_un_swe_adam_64kb_0066	Envar har rätt till åsiktsfrihet och yttrandefrihet.
human_rights_un_swe_adam_64kb_0067	Denna rätt innefattar frihet för envar att utan ingripanden hysa åsikter och frihet att söka, mottaga och sprida upplysningar och tankar genom varje slags uttrycksmedel och utan hänsyn till gränser.
human_rights_un_swe_adam_64kb_0068	Artikel 20.
human_rights_un_swe_adam_64kb_0069	Envar har rätt till frihet i fråga om fredliga möten och sammanslutningar.
human_rights_un_swe_adam_64kb_0070	Ingen må tvingas att tillhöra en sammanslutning.
human_rights_un_swe_adam_64kb_0071	Artikel 21.
human_rights_un_swe_adam_64kb_0072	Envar har rätt att taga del i sitt lands styrelse direkt eller genom fritt valda ombud.
human_rights_un_swe_adam_64kb_0073	Envar har rätt till lika tillträde till allmän tjänst i sitt land.
human_rights_un_swe_adam_64kb_0074	Folkets vilja skall utgöra grundvalen för statsmakternas myndighet.
human_rights_un_swe_adam_64kb_0075	Denna vilja skall uttryckas i periodiska och verkliga val, vilka skola äga rum med tillämpning av allmän och lika rösträtt samt hemlig röstning eller likvärdiga fria röstningsförfaranden.
human_rights_un_swe_adam_64kb_0076	Artikel 22.
human_rights_un_swe_adam_64kb_0077	Envar äger i sin egenskap av samhällsmedlem rätt till social trygghet och är berättigad till att de ekonomiska, sociala och kulturella rättigheter, som äro oundgängliga för hans värdighet och för en fri utveckling av hans personlighet, förverkligas genom nationella åtgärder och mellanfolkligt samarbete med hänsyn tagen till varje stats organisation och resurser.
human_rights_un_swe_adam_64kb_0078	Artikel 23.
human_rights_un_swe_adam_64kb_0079	Envar har rätt till arbete, till fritt val av sysselsättning, till rättvisa och tillfredsställande arbetsförhållanden och till skydd mot arbetslöshet.
human_rights_un_swe_adam_64kb_0080	Envar har utan åtskillnad rätt till lika lön för lika arbete.
human_rights_un_swe_adam_64kb_0081	Envar, som arbetar, har rätt till rättvis och tillfredsställande ersättning, som tillförsäkrar honom själv och hans familj en människovärdig tillvaro och som, där så är nödvändigt, kompletteras med andra medel för socialt skydd.
human_rights_un_swe_adam_64kb_0082	Envar har rätt att bilda och ansluta sig till fackföreningar till skydd för sina intressen.
human_rights_un_swe_adam_64kb_0083	Artikel 24.
human_rights_un_swe_adam_64kb_0084	Envar har rätt till vila och fritid, innefattande rimlig begränsning av arbetstiden och regelbunden semester med bibehållen lön.
human_rights_un_swe_adam_64kb_0085	Artikel 25.
human_rights_un_swe_adam_64kb_0086	Envar har rätt till en levnadsstandard, som är tillräcklig för hans egen och hans familjs hälsa och välbefinnande, däri inbegripet föda, kläder, bostad, hälsovård och nödvändiga sociala förmåner, vidare rätt till trygghet i händelse av arbetslöshet, sjukdom, invaliditet, makes död, ålderdom eller annan förlust av försörjning under omständigheter, över vilka han icke kunnat råda.
human_rights_un_swe_adam_64kb_0087	Mödrar och barn äro berättigade till särskild omvårdnad och hjälp.
human_rights_un_swe_adam_64kb_0088	Alla barn, vare sig födda inom eller utom äktenskap, skola åtnjuta samma sociala skydd.
human_rights_un_swe_adam_64kb_0089	Artikel 26.
human_rights_un_swe_adam_64kb_0090	Envar har rätt till undervisning.
human_rights_un_swe_adam_64kb_0091	Undervisningen skall vara kostnadsfri, åtminstone på de elementära och grundläggande stadierna.
human_rights_un_swe_adam_64kb_0092	Den elementära undervisningen skall vara obligatorisk.
human_rights_un_swe_adam_64kb_0093	Yrkesundervisning och teknisk undervisning skall vara allmänt tillgänglig.
human_rights_un_swe_adam_64kb_0094	Den högre undervisningen skall stå öppen i lika mån för alla på grundval av deras duglighet.
human_rights_un_swe_adam_64kb_0095	Undervisningen skall syfta till personlighetens fulla utveckling och till att stärka respekten för människans grundläggande fri- och rättigheter.
human_rights_un_swe_adam_64kb_0096	Undervisningen skall främja förståelse, tolerans och vänskap mellan alla nationer, rasgrupper och religiösa grupper samt befordra Förenta Nationernas verksamhet för fredens bevarande.
human_rights_un_swe_adam_64kb_0097	Rätten att välja den undervisning, som skall ges åt barnen, tillkommer i främsta rummet deras föräldrar.
human_rights_un_swe_adam_64kb_0098	Artikel 27.
human_rights_un_swe_adam_64kb_0099	Envar har rätt att fritt taga del i samhällets kulturella liv, att njuta av konsten samt att bli delaktig av vetenskapens framsteg och dess förmåner.
human_rights_un_swe_adam_64kb_0100	Envar har rätt till skydd för de moraliska och materiella intressen, som härröra från varje vetenskapligt, litterärt eller konstnärligt verk, till vilket han är upphovsman.
human_rights_un_swe_adam_64kb_0101	Artikel 28.
human_rights_un_swe_adam_64kb_0102	Envar har rätt till en social och internationell ordning, i vilken de fri- och rättigheter, som uttalas i denna förklaring, till fullo kunna förverkligas.
human_rights_un_swe_adam_64kb_0103	Artikel 29.
human_rights_un_swe_adam_64kb_0104	Envar har plikter mot samhället, i vilket den fria och fullständiga utvecklingen av hans personlighet ensamt är möjlig.
human_rights_un_swe_adam_64kb_0105	Vid utövandet av sina fri- och rättigheter må envar underkastas endast sådana inskränkningar, som blivit fastställda i lag i uteslutande syfte att trygga tillbörlig hänsyn till och respekt för andras fri- och rättigheter samt för att tillgodose det demokratiska samhällets rättmätiga krav på moral, allmän ordning och allmän välfärd.
human_rights_un_swe_adam_64kb_0106	Dessa fri- och rättigheter må i intet fall utövas i strid med Förenta Nationernas ändamål och grundsatser.
human_rights_un_swe_adam_64kb_0107	Artikel 30.
human_rights_un_swe_adam_64kb_0108	Intet i denna förklaring må tolkas såsom innebärande rättighet för någon stat, grupp eller person att ägna sig åt verksamhet eller utföra handling, som syftar till att omintetgöra någon av häri uttalade fri- och rättigheter.
