human_rights_un_cat_nv_64kb_0001	Adoptada i proclamada per l’Assemblea General de les Nacions Unides, resolució 217 A (III), de 10 de desembre de 1948
human_rights_un_cat_nv_64kb_0002	Declaració Universal de Drets Humans
human_rights_un_cat_nv_64kb_0003	PREÀMBUL
human_rights_un_cat_nv_64kb_0004	Considerant que el reconeixement de la dignitat inherent i dels drets iguals i inalienables de tots els membres de la família humana és el fonament de la llibertat, la justícia i la pau en el món,
human_rights_un_cat_nv_64kb_0005	Considerant que el desconeixement i el menyspreu dels drets humans han originat actes de barbàrie que han ultratjat la consciència de la humanitat;
human_rights_un_cat_nv_64kb_0006	i que s’ha proclamat com l’aspiració més elevada de tothom l’adveniment d’un món on els éssers humans, deslliurats del temor i la misèria, puguin gaudir de llibertat d’expressió i de creença,
human_rights_un_cat_nv_64kb_0007	Considerant que és essencial que els drets humans siguin protegits per un règim de dret per tal que les persones no es vegin forçades, com a últim recurs, a la rebel·lió contra la tirania i l’opressió,
human_rights_un_cat_nv_64kb_0008	Considerant també que és essencial de promoure el desenvolupament de relacions amistoses entre les nacions,
human_rights_un_cat_nv_64kb_0009	Considerant que els pobles de les Nacions Unides han ratificat en la Carta llur fe en els drets humans fonamentals, en la dignitat i el valor de la persona humana i en la igualtat de dret d’homes i dones;
human_rights_un_cat_nv_64kb_0010	i que han decidit de promoure el progrés social i millorar el nivell de vida dins d’una llibertat més àmplia,
human_rights_un_cat_nv_64kb_0011	Considerant que els Estats membres s’han compromès a assegurar, en cooperació amb l’Organització de les Nacions Unides, el respecte universal i efectiu dels drets humans i les llibertats fonamentals,
human_rights_un_cat_nv_64kb_0012	Considerant que una concepció comuna d’aquests drets i llibertats és de la més gran importància per al ple compliment d’aquest compromís,
human_rights_un_cat_nv_64kb_0013	L’Assemblea General
human_rights_un_cat_nv_64kb_0014	Proclama aquesta Declaració Universal de Drets Humans com l’ideal comú a assolir per a tots els pobles i nacions amb el fi que cada persona i cada institució, inspirant-se constantment en aquesta Declaració, promoguin, mitjançant l’ensenyament i l’educació, el respecte a aquests drets i llibertats i assegurin, amb mesures progressives nacionals i internacionals, el seu reconeixement i aplicació universals i efectius, tant entre els pobles dels Estats membres com entre els dels territoris sota llur jurisdicció.
human_rights_un_cat_nv_64kb_0015	Article 1
human_rights_un_cat_nv_64kb_0016	Tots els éssers humans neixen lliures i iguals en dignitat i en drets.
human_rights_un_cat_nv_64kb_0017	Són dotats de raó i de consciència, i han de comportar-se fraternalment els uns amb els altres.
human_rights_un_cat_nv_64kb_0018	Article 2
human_rights_un_cat_nv_64kb_0019	Tothom té tots els drets i llibertats proclamats en aquesta Declaració, sense cap distinció de raça, color, sexe, llengua, religió, opinió política o de qualsevol altra mena, origen nacional o social, fortuna, naixement o altra condició.
human_rights_un_cat_nv_64kb_0020	A més, no es farà cap distinció basada en l’estatut polític, jurídic o internacional del país o del territori al qual pertanyi una persona, tant si és independent com si està sota administració fiduciària, si no és autònom, o està sota qualsevol altra limitació de sobirania.
human_rights_un_cat_nv_64kb_0021	Article 3
human_rights_un_cat_nv_64kb_0022	Tota persona té dret a la vida, a la llibertat i a la seva seguretat.
human_rights_un_cat_nv_64kb_0023	Article 4
human_rights_un_cat_nv_64kb_0024	Ningú no serà sotmès a esclavitud o servitud: l’esclavitud i el tràfic d’esclaus són prohibits en totes llurs formes.
human_rights_un_cat_nv_64kb_0025	Article 5
human_rights_un_cat_nv_64kb_0026	Ningú no serà sotmès a tortures ni a penes o tractes cruels, inhumans o degradants.
human_rights_un_cat_nv_64kb_0027	Article 6
human_rights_un_cat_nv_64kb_0028	Tota persona té el dret arreu al reconeixement de la seva personalitat jurídica.
human_rights_un_cat_nv_64kb_0029	Article 7
human_rights_un_cat_nv_64kb_0030	Tots són iguals davant la llei i tenen dret, sense cap distinció, a igual protecció per la llei.
human_rights_un_cat_nv_64kb_0031	Tots tenen dret a igual protecció contra qualsevol discriminació que violi aquesta Declaració i contra qualsevol incitació a una tal discriminació.
human_rights_un_cat_nv_64kb_0032	Article 8
human_rights_un_cat_nv_64kb_0033	Tota persona té dret a un recurs efectiu prop dels tribunals nacionals competents que l’empari contra actes que violin els seus drets fonamentals reconeguts per la constitució o per la llei.
human_rights_un_cat_nv_64kb_0034	Article 9
human_rights_un_cat_nv_64kb_0035	Ningú no serà detingut, pres o desterrat arbitràriament.
human_rights_un_cat_nv_64kb_0036	Article 10
human_rights_un_cat_nv_64kb_0037	Tota persona té dret, en condicions de plena igualtat, a ser escoltada públicament i amb justícia per un tribunal independent i imparcial, per a la determinació dels seus drets i obligacions o per a l’examen de qualsevol acusació contra ella en matèria penal.
human_rights_un_cat_nv_64kb_0038	Article 11
human_rights_un_cat_nv_64kb_0039	Tots els acusats d’un delicte tenen el dret que hom presumeixi la seva innocència fins que no es provi la seva culpabilitat segons la llei en un judici públic, en què hom li hagi assegurat totes les garanties necessàries per a la seva defensa.
human_rights_un_cat_nv_64kb_0040	Ningú no serà condemnat per actes o omissions que en el moment que varen ésser comesos no eren delictius segons el dret nacional o internacional.
human_rights_un_cat_nv_64kb_0041	Tampoc no s’imposarà cap pena superior a l’aplicable en el moment de cometre el delicte.
human_rights_un_cat_nv_64kb_0042	Article 12
human_rights_un_cat_nv_64kb_0043	Ningú no serà objecte d’intromissions arbitràries en la seva vida privada, la seva família, el seu domicili o la seva correspondència, ni d’atacs al seu honor i reputació.
human_rights_un_cat_nv_64kb_0044	Tothom té dret a la protecció de la llei contra tals intromissions o atacs.
human_rights_un_cat_nv_64kb_0045	Article 13
human_rights_un_cat_nv_64kb_0046	Tota persona té dret a circular lliurement i a triar la seva residència dins les fronteres de cada Estat.
human_rights_un_cat_nv_64kb_0047	Tota persona té dret o sortir de qualsevol país, àdhuc el propi, i a retornar-hi.
human_rights_un_cat_nv_64kb_0048	Article 14
human_rights_un_cat_nv_64kb_0049	En cas de persecució, tota persona té dret a cercar asil en altres països i a beneficiar-se’n.
human_rights_un_cat_nv_64kb_0050	Aquest dret no podrà ser invocat contra una persecució veritablement originada per delictes comuns o per actes oposats als objectius i principis de les Nacions Unides.
human_rights_un_cat_nv_64kb_0051	Article 15
human_rights_un_cat_nv_64kb_0052	Tota persona té dret a una nacionalitat.
human_rights_un_cat_nv_64kb_0053	Ningú no serà privat arbitràriament de la seva nacionalitat, ni del dret de canviar de nacionalitat.
human_rights_un_cat_nv_64kb_0054	Article 16
human_rights_un_cat_nv_64kb_0055	Els homes i les dones, a partir de l’edat núbil, tenen dret, sense cap restricció per motius de raça, nacionalitat o religió, a casar-se i a fundar una família.
human_rights_un_cat_nv_64kb_0056	Gaudiran de drets iguals pel que fa al casament, durant el matrimoni i en la seva dissolució.
human_rights_un_cat_nv_64kb_0057	Només es realitzarà el casament amb el lliure i ple consentiment dels futurs esposos.
human_rights_un_cat_nv_64kb_0058	La família és l’element natural i fonamental de la societat i té dret a la protecció de la societat i de l’Estat.
human_rights_un_cat_nv_64kb_0059	Article 17
human_rights_un_cat_nv_64kb_0060	Tota persona té dret a la propietat, individualment i col·lectiva.
human_rights_un_cat_nv_64kb_0061	Ningú no serà privat arbitràriament de la seva propietat.
human_rights_un_cat_nv_64kb_0062	Article 18
human_rights_un_cat_nv_64kb_0063	Tota persona té dret a la llibertat de pensament, de consciència i de religió;
human_rights_un_cat_nv_64kb_0064	aquest dret inclou la llibertat de canviar de religió o de creença, i la llibertat, individualment o col·lectivament, en públic o en privat, de manifestar la seva religió o creença per mitjà de l’ensenyament, la pràctica, el culte i l’observança.
human_rights_un_cat_nv_64kb_0065	Article 19
human_rights_un_cat_nv_64kb_0066	Tota persona té dret a la llibertat d’opinió i d’expressió;
human_rights_un_cat_nv_64kb_0067	aquest dret inclou el de no ser molestat a causa de les pròpies opinions i el de cercar, rebre i difondre les informacions i les idees per qualsevol mitjà i sense límit de fronteres.
human_rights_un_cat_nv_64kb_0068	Article 20
human_rights_un_cat_nv_64kb_0069	Tota persona té dret a la llibertat de reunió i d’associació pacífiques.
human_rights_un_cat_nv_64kb_0070	Ningú no pot ser obligat a pertànyer a una associació.
human_rights_un_cat_nv_64kb_0071	Article 21
human_rights_un_cat_nv_64kb_0072	Tota persona té dret a participar en el govern del seu país, directament o per mitjà de representants lliurement elegits.
human_rights_un_cat_nv_64kb_0073	Tota persona té dret, en condicions d’igualtat, a accedir a les funcions públiques del seu país.
human_rights_un_cat_nv_64kb_0074	La voluntat del poble és el fonament de l’autoritat de l’Estat;
human_rights_un_cat_nv_64kb_0075	aquesta voluntat ha d’expressar-se mitjançant eleccions autèntiques, que hauran de fer-se periòdicament per sufragi universal i igual i per vot secret o per altre procediment equivalent que garanteixi la llibertat del vot.
human_rights_un_cat_nv_64kb_0076	Article 22
human_rights_un_cat_nv_64kb_0077	Tota persona, com a membre de la societat, té dret a la seguretat social i a obtenir, mitjançant l’esforç nacional i la cooperació internacional, segons l’organització i els recursos de cada país, la satisfacció dels drets econòmics, socials i culturals indispensables per a la seva dignitat i el lliure desenvolupament de la seva personalitat.
human_rights_un_cat_nv_64kb_0078	Article 23
human_rights_un_cat_nv_64kb_0079	Tota persona té dret al treball, a la lliure elecció de la seva ocupació, a condicions equitatives i satisfactòries de treball, i a la protecció contra l’atur.
human_rights_un_cat_nv_64kb_0080	Tota persona, sense cap discriminació, té dret a salari igual per igual treball.
human_rights_un_cat_nv_64kb_0081	Tothom que treballa té dret a una remuneració equitativa i satisfactòria que asseguri per a ell i la seva família una existència conforme a la dignitat humana, completada, si cal, amb altres mitjans de protecció social.
human_rights_un_cat_nv_64kb_0082	Tothom té dret a constituir sindicats per a la defensa dels seus interessos i a afiliar-s’hi.
human_rights_un_cat_nv_64kb_0083	Article 24
human_rights_un_cat_nv_64kb_0084	Tota persona té dret al descans i al lleure i, particularment, a una limitació raonable de la jornada de treball i a vacances periòdiques pagades.
human_rights_un_cat_nv_64kb_0085	Article 25
human_rights_un_cat_nv_64kb_0086	Tota persona té dret a un nivell de vida que asseguri, per a ell i la seva família, la salut i el benestar, especialment quant a alimentació, vestir, habitatge, assistència mèdica i als serveis socials necessaris;
human_rights_un_cat_nv_64kb_0087	també té dret a la seguretat en cas d’atur, malaltia, incapacitat, viduïtat, vellesa o altra manca de mitjans de subsistència independent de la seva voluntat.
human_rights_un_cat_nv_64kb_0088	La maternitat i la infantesa tenen dret a una cura i a una assistència especials.
human_rights_un_cat_nv_64kb_0089	Tots els infants, nascuts d’un matrimoni o fora d’un matrimoni, gaudeixen d’igual protecció social.
human_rights_un_cat_nv_64kb_0090	Article 26
human_rights_un_cat_nv_64kb_0091	Tota persona té dret a l’educació.
human_rights_un_cat_nv_64kb_0092	L’educació serà gratuïta, si més no, en la instrucció elemental i fonamental.
human_rights_un_cat_nv_64kb_0093	La instrucció elemental serà obligatòria.
human_rights_un_cat_nv_64kb_0094	L’ensenyament tècnic i professional es posarà a l’abast de tothom, i l’accés a l’ensenyament superior serà igual per a tots en funció dels mèrits respectius.
human_rights_un_cat_nv_64kb_0095	L’educació tendirà al ple desenvolupament de la personalitat humana i a l’enfortiment del respecte als drets humans i a les llibertats fonamentals;
human_rights_un_cat_nv_64kb_0096	promourà la comprensió, la tolerància i l’amistat entre totes les nacions i grups ètnics o religiosos, i fomentarà les activitats de les Nacions Unides per al manteniment de la pau.
human_rights_un_cat_nv_64kb_0097	El pare i la mare tenen dret preferent d’escollir la mena d’educació que serà donada als seus fills.
human_rights_un_cat_nv_64kb_0098	Article 27
human_rights_un_cat_nv_64kb_0099	Tota persona té dret a participar lliurement en la vida cultural de la comunitat, a gaudir de les arts i a participar i beneficiar-se del progrés científic.
human_rights_un_cat_nv_64kb_0100	Tota persona té dret a la protecció dels interessos morals i materials derivats de les produccions científiques, literàries o artístiques de què sigui autor.
human_rights_un_cat_nv_64kb_0101	Article 28
human_rights_un_cat_nv_64kb_0102	Tota persona té dret a un ordre social i internacional en què els drets i llibertats proclamats en aquesta Declaració puguin ser plenament efectius.
human_rights_un_cat_nv_64kb_0103	Article 29
human_rights_un_cat_nv_64kb_0104	Tota persona té deures envers la comunitat, ja que només en aquesta li és possible el lliure i ple desenvolupament de la seva personalitat.
human_rights_un_cat_nv_64kb_0105	En l’exercici dels drets i les llibertats, tothom estarà sotmès només a les limitacions establertes per la llei i únicament amb la finalitat d’assegurar el reconeixement i el respecte deguts als drets i llibertats dels altres i de complir les justes exigències de la moral, de l’ordre públic i del benestar general en una societat democràtica.
human_rights_un_cat_nv_64kb_0106	Aquests drets i llibertats mai no podran ser exercits en oposició als objectius i principis de les Nacions Unides.
human_rights_un_cat_nv_64kb_0107	Article 30
human_rights_un_cat_nv_64kb_0108	Res en aquesta Declaració no podrà interpretar-se en el sentit que doni cap dret a un Estat, a un grup o a una persona a emprendre activitats o a realitzar actes que tendeixin a la supressió de qualsevol dels drets i llibertats que s’hi enuncien.
