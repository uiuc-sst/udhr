human_rights_un_rum_xip_64kb_0001	DECLARAȚIA UNIVERSALĂ A DREPTURILOR OMULUI
human_rights_un_rum_xip_64kb_0002	Preambul
human_rights_un_rum_xip_64kb_0003	Considerând că recunoașterea demnității inerente tuturor membrilor familiei umane și a drepturilor lor egale și inalienabile constituie fundamentul libertății, dreptății și păcii în lume,
human_rights_un_rum_xip_64kb_0004	Considerând că ignorarea și disprețuirea drepturilor omului au dus la acte de barbarie care revoltă conștiința omenirii și că făurirea unei lumi în care ființele umane se vor bucura de libertatea cuvântului și a convingerilor și vor fi eliberate de teamă și mizerie a fost proclamată drept cea mai înaltă aspirație a oamenilor,
human_rights_un_rum_xip_64kb_0005	Considerând că este esențial ca drepturile omului să fie ocrotite de autoritatea legii pentru ca omul să nu fie silit să recurgă, ca soluție extremă, la revoltă împotriva tiraniei și asupririi,
human_rights_un_rum_xip_64kb_0006	Considerând că este esențial a se încuraja dezvoltarea relațiilor prietenești între națiuni,
human_rights_un_rum_xip_64kb_0007	Considerând că în Cartă popoarele Organizației Națiunilor Unite au proclamat din nou credința lor în drepturile fundamentale ale omului, în demnitatea și în valoarea persoanei umane, drepturi egale pentru bărbați și femei și că au hotărât să favorizeze progresul social și îmbunătățirea condițiilor de viață în cadrul unei libertăți mai mari,
human_rights_un_rum_xip_64kb_0008	Considerând că statele membre s‐au angajat să promoveze în colaborare cu Organizația Națiunilor Unite respectul universal și efectiv față de drepturile omului și libertățile fundamentale, precum și respectarea lor universală și efectivă,
human_rights_un_rum_xip_64kb_0009	Considerând că o concepție comună despre aceste drepturi și libertăți este de cea mai mare importanță pentru realizarea deplină a acestui angajament,
human_rights_un_rum_xip_64kb_0010	ADUNAREA GENERALĂ proclamăprezenta DECLARAȚIE UNIVERSALĂ A DREPTURILOR OMULUI, ca ideal comun spre care trebuie să tindă toate popoarele și toate națiunile, pentru ca toate persoanele și toate organele societății să se străduiască, având această Declarație permanent în minte, ca prin învățătură și educație să dezvolte respectul pentru aceste drepturi și libertăți și să asigure prin măsuri progresive, de ordin național și internațional, recunoașterea și aplicarea lor universală și efectivă, atât în sânul popoarelor statelor membre, cât și al celor din teritoriile aflate sub jurisdicția lor.
human_rights_un_rum_xip_64kb_0011	Articolul 1
human_rights_un_rum_xip_64kb_0012	Toate ființele umane se nasc libere și egale în demnitate și în drepturi.
human_rights_un_rum_xip_64kb_0013	Ele sunt înzestrate cu rațiune și conștiință și trebuie să se comporte unele față de altele în spiritul fraternității.
human_rights_un_rum_xip_64kb_0014	Articolul 2
human_rights_un_rum_xip_64kb_0015	Fiecare om se poate prevala de toate drepturile și libertățile proclamate în prezenta Declarație fără niciun fel de deosebire ca, de pildă, deosebirea de rasă, culoare, sex, limbă, religie, opinie politică sau orice altă opinie, de origine națională sau socială, avere, naștere sau orice alte împrejurări.
human_rights_un_rum_xip_64kb_0016	În afară de aceasta, nu se va face nicio deosebire după statutul politic, juridic sau internațional al țării sau al teritoriului de care ține o persoană, fie că această țară sau teritoriu sunt independente, sub tutelă, neautonome sau supuse vreunei alte limitări a suveranității.
human_rights_un_rum_xip_64kb_0017	Articolul 3
human_rights_un_rum_xip_64kb_0018	Orice ființă umană are dreptul la viață, la libertate și la securitatea persoanei sale.
human_rights_un_rum_xip_64kb_0019	Articolul 4
human_rights_un_rum_xip_64kb_0020	Nimeni nu va fi ținut în sclavie, nici în servitute;
human_rights_un_rum_xip_64kb_0021	sclavajul și comerțul cu sclavi sunt interzise sub toate formele lor.
human_rights_un_rum_xip_64kb_0022	Articolul 5
human_rights_un_rum_xip_64kb_0023	Nimeni nu va fi supus la torturi, nici la pedepse sau tratamente crude, inumane sau degradante.
human_rights_un_rum_xip_64kb_0024	Articolul 6
human_rights_un_rum_xip_64kb_0025	Fiecare om are dreptul să i se recunoască pretutindeni personalitatea juridică.
human_rights_un_rum_xip_64kb_0026	Articolul 7
human_rights_un_rum_xip_64kb_0027	Toți oamenii sunt egali în fața legii și au, fără nicio deosebire, dreptul la o egală protecție a legii.
human_rights_un_rum_xip_64kb_0028	Toți oamenii au dreptul la o protecție egală împotriva oricărei discriminări care ar viola prezenta Declarație și împotriva oricărei provocări la o asemenea discriminare.
human_rights_un_rum_xip_64kb_0029	Articolul 8
human_rights_un_rum_xip_64kb_0030	Orice persoană are dreptul la satisfacția efectivă din partea instanțelor juridice naționale competente împotriva actelor care violează drepturile fundamentale ce‐i sunt recunoscute prin constituție sau lege.
human_rights_un_rum_xip_64kb_0031	Articolul 9
human_rights_un_rum_xip_64kb_0032	Nimeni nu trebuie să fie arestat, deținut sau exilat în mod arbitrar.
human_rights_un_rum_xip_64kb_0033	Articolul 10
human_rights_un_rum_xip_64kb_0034	Orice persoană are dreptul în deplină egalitate de a fi audiată în mod echitabil și public de către un tribunal independent și imparțial care va hotărî fie asupra drepturilor și obligațiilor sale, fie asupra temeiniciei oricărei acuzări în materie penală îndreptată împotriva sa.
human_rights_un_rum_xip_64kb_0035	Articolul 11
human_rights_un_rum_xip_64kb_0036	Orice persoană acuzată de comiterea unui act cu caracter penal are dreptul să fie presupusă nevinovată până când vinovăția sa va fi stabilită în mod legal în cursul unui proces public în care i‐au fost asigurate toate garanțiile necesare apărării sale.
human_rights_un_rum_xip_64kb_0037	Nimeni nu va fi condamnat pentru acțiuni sau omisiuni care nu constituiau, în momentul când au fost comise, un act cu caracter penal conform dreptului internațional sau național.
human_rights_un_rum_xip_64kb_0038	De asemenea, nu se va aplica nicio pedeapsă mai grea decât aceea care era aplicabilă în momentul când a fost săvârșit actul cu caracter penal.
human_rights_un_rum_xip_64kb_0039	Articolul 12
human_rights_un_rum_xip_64kb_0040	Nimeni nu va fi supus la imixtiuni arbitrare în viața sa personală, în familia sa, în domiciliul lui sau în corespondența sa, nici la atingeri aduse onoarei și reputației sale.
human_rights_un_rum_xip_64kb_0041	Orice persoană are dreptul la protecția legii împotriva unor asemenea imixtiuni sau atingeri.
human_rights_un_rum_xip_64kb_0042	Articolul 13
human_rights_un_rum_xip_64kb_0043	Orice persoană are dreptul de a circula în mod liber și de a‐și alege reședința în interiorul granițelor unui stat.
human_rights_un_rum_xip_64kb_0044	Orice persoană are dreptul de a părăsi orice țară, inclusiv a sa, și de reveni în țara sa.
human_rights_un_rum_xip_64kb_0045	Articolul 14
human_rights_un_rum_xip_64kb_0046	În caz de persecuție, orice persoană are dreptul de a căuta azil și de a beneficia de azil în alte țări.
human_rights_un_rum_xip_64kb_0047	Acest drept nu poate fi invocat în caz de urmărire ce rezultă în mod real dintr‐o crimă de drept comun sau din acțiuni contrare scopurilor și principiilor Organizației Națiunilor Unite.
human_rights_un_rum_xip_64kb_0048	Articolul 15
human_rights_un_rum_xip_64kb_0049	Orice persoană are dreptul la o cetățenie.
human_rights_un_rum_xip_64kb_0050	Nimeni nu poate fi lipsit în mod arbitrar de cetățenia sa sau de dreptul de a‐și schimba cetățenia.
human_rights_un_rum_xip_64kb_0051	Articolul 16
human_rights_un_rum_xip_64kb_0052	Cu începere de la împlinirea vârstei legale, bărbătul și femeia, fără nicio restricție în ce privește rasa, naționalitatea sau religia, au dreptul de a se căsători și de a întemeia o familie.
human_rights_un_rum_xip_64kb_0053	Ei au drepturi egale la contractarea căsătoriei, în decursul căsătoriei și la desfacerea ei.
human_rights_un_rum_xip_64kb_0054	Căsătoria nu poate fi încheiată decât cu consimțământul liber și deplin al viitorilor soți.
human_rights_un_rum_xip_64kb_0055	Familia constituie elementul natural și fundamental al societății și are dreptul la ocrotire din partea societății și a statului.
human_rights_un_rum_xip_64kb_0056	Articolul 17
human_rights_un_rum_xip_64kb_0057	Orice persoană are dreptul la proprietate, atât singură, cât și în asociație cu alții.
human_rights_un_rum_xip_64kb_0058	Nimeni nu poate fi lipsit în mod arbitrar de proprietatea sa.
human_rights_un_rum_xip_64kb_0059	Articolul 18
human_rights_un_rum_xip_64kb_0060	Orice om are dreptul la libertatea gândirii, de conștiință și religie;
human_rights_un_rum_xip_64kb_0061	acest drept include libertatea de a‐și schimba religia sau convingerea, precum și libertatea de a‐și manifesta religia sau convingerea, singur sau împreună cu alții, atât în mod public, cât și privat, prin învățătură, practici religioase, cult și îndeplinirea riturilor.
human_rights_un_rum_xip_64kb_0062	Articolul 19
human_rights_un_rum_xip_64kb_0063	Orice om are dreptul la libertatea opiniilor și exprimării;
human_rights_un_rum_xip_64kb_0064	acest drept include libertatea de a avea opinii fără imixtiune din afară, precum și libertatea de a căuta, de a primi și de a răspândi informații și idei prin orice mijloace și independent de frontierele de stat.
human_rights_un_rum_xip_64kb_0065	Articolul 20
human_rights_un_rum_xip_64kb_0066	Orice persoană are dreptul la libertatea de întrunire și de asociere pașnică.
human_rights_un_rum_xip_64kb_0067	Nimeni nu poate fi silit să făcă parte dintr‐o asociație.
human_rights_un_rum_xip_64kb_0068	Articolul 21
human_rights_un_rum_xip_64kb_0069	Orice persoană are dreptul de a lua parte la conducerea treburilor publice ale țării sale, fie direct, fie prin reprezentanți liber aleși.
human_rights_un_rum_xip_64kb_0070	Orice persoană are dreptul de acces egal la funcțiile publice din țara sa.
human_rights_un_rum_xip_64kb_0071	Voința poporului trebuie să constituie baza puterii de stat;
human_rights_un_rum_xip_64kb_0072	această voință trebuie să fie exprimată prin alegeri nefalsificate, care să aibă loc în mod periodic prin sufragiu universal, egal și exprimat prin vot secret sau urmând o procedură echivalentă care să asigure libertatea votului.
human_rights_un_rum_xip_64kb_0073	Articolul 22
human_rights_un_rum_xip_64kb_0074	Orice persoană, în calitatea sa de membru al societății, are dreptul la securitatea socială;
human_rights_un_rum_xip_64kb_0075	ea este îndreptățită ca prin efortul național și colaborarea internațională, ținându‐se seama de organizarea și resursele fiecărei țări, să obțină realizarea drepturilor economice, sociale și culturale indispensabile pentru demnitatea sa și libera dezvoltare a personalității sale.
human_rights_un_rum_xip_64kb_0076	Articolul 23
human_rights_un_rum_xip_64kb_0077	Orice persoană are dreptul la muncă, la libera alegere a muncii sale, la condiții echitabile și satisfăcătoare de muncă, precum și la ocrotirea împotriva șomajului.
human_rights_un_rum_xip_64kb_0078	Toți oamenii, fără nicio discriminare, au dreptul la salariu egal pentru muncă egală.
human_rights_un_rum_xip_64kb_0079	Orice om care muncește are dreptul la o retribuire echitabilă și satisfăcătoare care să‐i asigure atât lui, cât și familiei sale, o existență conformă cu demnitatea umană și completată, la nevoie, prin alte mijloace de protecție socială.
human_rights_un_rum_xip_64kb_0080	Orice persoană are dreptul de a întemeia sindicate și de a se afilia la sindicate pentru apărarea intereselelor sale.
human_rights_un_rum_xip_64kb_0081	Articolul 24
human_rights_un_rum_xip_64kb_0082	Orice persoană are dreptul la odihnă și recreație, inclusiv la o limitare rezonabilă a zilei de muncă și la concedii periodice plătite.
human_rights_un_rum_xip_64kb_0083	Articolul 25
human_rights_un_rum_xip_64kb_0084	Orice om are dreptul la un nivel de trai care să asigure sănătatea și bunăstarea lui și familiei sale, cuprinzând hrana, îmbrăcămintea, locuința, îngrijirea medicală, precum și serviciile sociale necesare;
human_rights_un_rum_xip_64kb_0085	el are dreptul la asigurare în caz de șomaj, boală, invaliditate, văduvie, bătrânețe sau în celelalte cazuri de pierdere a mijloacelor de subzistență, în urma unor împrejurări independente de voința sa.
human_rights_un_rum_xip_64kb_0086	Mama și copilul au dreptul la ajutor și ocrotire deosebite.
human_rights_un_rum_xip_64kb_0087	Toți copiii, fie că sunt născuți în cadrul căsătoriei sau în afara acesteia, se bucură de aceeași protecție socială.
human_rights_un_rum_xip_64kb_0088	Articolul 26
human_rights_un_rum_xip_64kb_0089	Orice persoană are dreptul la învățătură.
human_rights_un_rum_xip_64kb_0090	Învățământul trebuie să fie gratuit, cel puțin în ceea ce privește învățământul elementar și general.
human_rights_un_rum_xip_64kb_0091	Învățământul elementar trebuie să fie obligatoriu.
human_rights_un_rum_xip_64kb_0092	Învățământul tehnic și profesional trebuie să fie la îndemâna tuturor, iar învățământul superior trebuie să fie de asemenea egal, accesibil tuturora, pe bază de merit.
human_rights_un_rum_xip_64kb_0093	Învățământul trebuie să urmărească dezvoltarea deplină a personalității umane și întărirea respectului față de drepturile omului și libertățile fundamentale.
human_rights_un_rum_xip_64kb_0094	El trebuie să promoveze înțelegerea, toleranța, prietenia între toate popoarele și toate grupurile rasiale sau religioase, precum și dezvoltarea activității Organizației Națiunilor Unite pentru menținerea păcii.
human_rights_un_rum_xip_64kb_0095	Părinții au dreptul de prioritate în alegerea felului de învățământ pentru copiii lor minori.
human_rights_un_rum_xip_64kb_0096	Articolul 27
human_rights_un_rum_xip_64kb_0097	Orice persoană are dreptul de a lua parte în mod liber la viața culturală a colectivității, de a se bucura de arte și de a participa la progresul științific și la binefacerile lui.
human_rights_un_rum_xip_64kb_0098	Fiecare om are dreptul la ocrotirea intereselor morale și materiale care decurg din orice lucrare științifică, literară sau artistică al cărei autor este.
human_rights_un_rum_xip_64kb_0099	Articolul 28
human_rights_un_rum_xip_64kb_0100	Orice persoană are dreptul la o orânduire socială și internațională în care drepturile și libertățile expuse în prezenta Declarație pot fi pe deplin înfăptuite.
human_rights_un_rum_xip_64kb_0101	Articolul 29
human_rights_un_rum_xip_64kb_0102	Orice persoană are îndatoriri față de colectivitate, deoarece numai în cadrul acesteia este posibilă dezvoltarea liberă și deplină a personalității sale.
human_rights_un_rum_xip_64kb_0103	În exercitarea drepturilor și libertăților sale, fiecare om nu este supus decât numai îngrădirilor stabilite prin lege, exclusiv în scopul de a asigura cuvenita recunoaștere și respectare a drepturilor și libertăților altora și ca să fie satisfăcute justele cerințe ale moralei, ordinii publice și bunăstării generale într‐o societate democratică.
human_rights_un_rum_xip_64kb_0104	Aceste drepturi și libertăți nu vor putea fi în niciun caz exercitate contrar scopurilor și principiilor Organizației Națiunilor Unite.
human_rights_un_rum_xip_64kb_0105	Articolul 30
human_rights_un_rum_xip_64kb_0106	Nicio dispoziție a prezentei Declarații nu poate fi interpretată ca implicând pentru vreun stat, grupare sau persoană dreptul de a se deda la vreo activitate sau de a săvârși vreun act îndreptat spre desființarea unor drepturi sau libertăți enunțate în prezenta Declarație.
